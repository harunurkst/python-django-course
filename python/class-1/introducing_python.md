প্রোগ্রামিং ল্যাঙ্গুয়েজ কি? 
মেশিন ল্যাঙ্গুয়েজ কি?

পাইথন হল হাই লেভেল, জেনারেল পারপাস, ডায়নামিক এবং অবজেক্ট ওরিয়েন্টেড ইন্টারপ্রেটেড ল্যাঙ্গুয়েজ! যা ১৯৯১ সালে ডেভেলপ করেছেন ডাচ প্রোগ্রামার গুইডো ভ্যান রস্যাম!

প্রোগ্রামিং ল্যাংগুয়েজগুলোর ক্ষেত্রে লো লেভেল বলা হয় ঐ সকল ল্যাঙ্গুয়েজকে যেগুলো সিন্টেক্সট এর দিক থেকে মেশিন ল্যাঙ্গুয়েজের প্রায় কাছাকাছি,
সেগুলো মানুষের পড়তে/লিখতে কষ্ট হয় কিন্তু কম্পিউটারের জন্য সেগুলো তুলনামূলক সহজ। আর হাই লেভেল হল ঐ সব ল্যাঙ্গুয়েজ যেগুলো মানুষের ভাষার কাছাকাছি,
অর্থাৎ মানুষের জন্য সহজ কিন্তু কমপিউটারের জন্য কঠিন!

জেনারেল পারপাস বলা হয় ঐ সব ল্যাঙ্গুয়েজকে যেগুলো দিয়ে অনেক ধরনের কাজ করা যায়, 
যেমন পাইথন দিয়ে ক্রসপ্ল্যাটফর্ম কম্পিউটার সফটওয়্যার তৈরি করা যায়, আবার ক্রসপ্ল্যাটফর্ম মোবাইল এপলিকেশনও তৈরি করা যায়, ওয়েব বেজড এপ তৈরি করা যায়, 
নেটওয়ার্কিং করা যায়, হাইলি কম্পিউটেশনাল কাজ যেমন মেশিন লার্নিং/ডাটা সায়েন্স/বিগ ডাটা/আর্টিফিশিয়াল ইন্টেলিজেন্স/সায়েন্টিফিক কম্পিউটিং সহ প্রায় সকল কাজ করা যায়! 
পাইথন হল একের ভিতর সব!

ডায়নামিক মানে এটাতে স্ট্যাটিক টাইপ (যেমন C, JAVA) এর মত ভ্যারিয়েবলের টাইপ বলে দিতে হয়না, ভ্যারিয়েবলে এসাইন করা ভ্যালু দেখেই পাইথন বুঝে নিতে পারে এটা কোন টাইপ!

অবজেক্ট ওরিয়েন্টেড বিষয়টা নিয়ে আমরা পরবর্তি ক্লাসে জানব।

ইন্টারপ্রেটেড! এটা একটা মজার জিনিশ, প্রোগ্রামিং ল্যাঙ্গুয়েজ দুই ধরনের আছে, একটা ইন্টারপ্রেটেড, আরেকটা কম্পাইল্ড, আমরা জানি যে আমাদের লেখা প্রোগ্রাম কম্পিউটার সরাসরি বুঝতে পারেনা,
সে এটাকে মেশিন ল্যাঙ্গুয়েজে কনভার্ট করে, এই কনভার্ট করার কাজটা যে সফটওয়্যার বা প্রোগ্রাম করে সেটাকেই আমরা ইন্টারপ্রেটার (কম্পাইল্ড ল্যাঙ্গুয়েজের ক্ষেত্রে কম্পাইলার) বলি। 
এটাকে অনুবাদকও বলা যায়!
কম্পাইলার আর ইন্টারপ্রেটারে পার্থক্য হল, কম্পাইলার আপনার লেখা সম্পুর্ন প্রোগ্রাম পড়ে সেটাকে একসাথে মেশিন ল্যাঙ্গুয়েজে কনভার্ট করে, পক্ষান্তরে ইন্টারপ্রেটার একটা একটা করে লাইন পড়ে, 
এবং একটা একটা করে লাইন কনভার্ট করে! দুটি সিস্টেমেরই নিজস্ব সুবিধা অসুবিধা রয়েছে সেগুলো আমরা পরবর্তিতে জানব ইনশাআল্লাহ।

পাইথন কেন শিখব !?
ওয়েল, আমরা সবাই পাইথন শিখতেই এখানে এসেছি, নিজেদের আগ্রহে, এবং সে আগ্রহ তৈরি হওয়ার পেছনে অবশ্যই কোন না কোন কারন রয়েছে! তারপরও কিছু বিষয় নিয়ে কথা বলা যায়, 
যেগুলো পাইথনকে অন্যান্য ল্যাঙ্গুয়েজ থেকে আলাদা করেছে!

পাইথন ওপেন সোর্স! এর সোর্স কোড সবাই দেখতে এবং নিজের মত এডিট করে নিতে পারে, এমনকি বানিজ্যিক ভাবে ব্যবহারও করতে পারে! এতে পাইথন কিছুই মনে করবে না!

ওপেন সোর্স হওয়ার কারনে এর রয়েছে একটা দারুন হেল্পফুল এবং ফ্রেন্ডলি কমিউনিটি! কমিউনিটি কি? ঐ সকল প্রোগ্রামারদের গ্রুপ যারা পাইথন ভালোবাসে,
পাইথন নিয়ে কাজ করে এবং অন্যকে পাইথন ব্যবহার করতে সাহায্য করে, যেকোন সমস্যায় সাহাজ্যের হাত বাড়িয়ে দেয়...
প্রোগ্রামিং এর দুনিয়ায় অন্যের থেকে সাহায্য নিতেই হয় এবং অন্যকেও সাহায্য করতে হয়, এটাই নিয়ম! আর একে অন্যের হেল্প করার ক্ষেত্রে পাইথন কমিউনিটিকে আদর্শ কমিউনিটিও বলা যায়। 
বাংলাদেশের পাইথন কমিউনিটিও খুব শক্তিশালী এবং খুবই হেল্পফুল। তাদের কারনে আপনার পাইথন জার্নি হবে সহজ, মসৃণ এবং দ্রুত!

পাইথনের কোড/সিন্টেক্সট খুবই ক্লিন তাই পাইথন শেখা সহজ, পাইথনে কোড করা সহজ, পাইথনে লেখা কোড পরা সহজ... একই সাথে পাইথন খুবই শক্তিশালি, ফ্লেক্সিবল এবং বহুল ব্যবহৃত! 
এই গুন পাইথনকে করেছে অনন্য! পাইথনে লেখা কোড পড়লে মনে হবে সাধারন ইংরেজি বই/কবিতা পড়ছি! পাইথনের সিন্ট্যাক্স এর সাথে সুডোকোডের তেমন কোন পার্থক্যই নেই !
(সুডোকোড আবার কি!!?) সুতরাং বুঝতেই পারছেন, প্রোগ্রামিং শেখা শুরু করার জন্য পাইথন খুবই উপযুক্ত একটা ল্যাঙ্গুয়েজ!

পাইথনের রয়েছে বিশাল প্যাকেজ লাইব্রেরি! ওয়েব, গুই (GUI), গেম, মোবাইল, সাইন্টিফিক ক্যালকুলেশন, আইওটি (IoT) সহ সকল বিষয়েরই পাইথনের রয়েছে দারুন দারুন সব 
ওপেন সোর্স প্যাকেজ, অত্যন্ত সহজে শুধু একটি মাত্র কমান্ড দিয়ে সেগুলো ইন্সটল করেই ব্যবহার শুরু করা যায়। এ বিষয়টিও পাইথনকে এক অন্য উচ্চতায় নিয়ে গেছে!

"পাইথন" নামটা কিন্তু সাপের নাম থেকে নেয়া হয় নি, মন্টি পাইথন ফ্লাইং সার্কাস নামে একটা কমেডি শো থেকে নেয়া হয়েছে!
